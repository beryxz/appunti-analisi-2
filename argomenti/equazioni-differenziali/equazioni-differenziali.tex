\subsection{Introduzione alle equazioni differenziali}

Le equazioni differenziali sono equazioni in cui l'incognita è la funzione \(y = f(x)\) e i termini sono le derivate della funzione stessa.

Osservazioni:
\begin{itemize}
    \item Equazioni differenziali \(\neq{}\) Equazioni algebriche
    \item Queste equazioni sono utili per esempio per modellare i fenomeni della realtà in fisica
    \item Servono per l'appunto quando ci serve la funzione incognita \(u(x)\) avendo solo informazioni sul suo comportamento, ovvero le sue derivate che possono ad esempio rappresentare velocità e accelerazione istantanee.
\end{itemize}

\subsubsection{Tipi di equazioni differenziali}

\begin{itemize}
    \item \textbf{EDO}: Equazioni differenziali ordinarie\newline
          funzione incognita di una sola variabile reale. E.g.:\  \(x(t)\)
    \item \textbf{EDP}: Equazioni differenziali alle derivate parziali\newline
          Equazioni con derivate parziali di funzioni di due o più variabili reali
\end{itemize}

Noi vedremo solo alcuni tipi particolari di equazioni differenziali ordinarie (EDO).

\subsubsection{Ordine di un'equazione differenziale}

L'\textbf{ordine} (o grado) è dato dal massimo ordine di derivazione in cui compare la funzione incognita.

Ad esempio, la seguente EDO è di terzo ordine:
\[
    y^{(3)}+2y''+5y = e^x
\]

Noi vedremo quelle del primo e secondo ordine.

\pagebreak
\subsubsection{Forme delle equazioni differenziali}

\defn{Forma implicita}{
Una equazione di ordine \(n\) è una equazione del tipo:
\[
    F(x,y(x),y'(x),\ldots,y^{(n-1)}(x),y^{(n)}(x))=0
\]
\[
    F: U \subseteq \R^{n+2} \rightarrow \R
\]
\begin{itemize}
    \item \(y\) è la funzione incognita che dipende da \(x\).
    \item \(F\) è la funzione assegnata che ha valori reali e dipende da (n+2) variabili \(x,y(x),y'(x),\ldots \).
\end{itemize}
}

\defn{Forma esplicita (o normale)}{
Una equazione di ordine \(n\) in forma normale è una equazione del tipo:
\[
    y^{(n)}(x) = F(x,y(x),y'(x),\ldots,y^{(n-1)}(x))
\]
Ovvero se è esplicita rispetto alla derivata di ordine massimo \(y^{(n)}\).
}

\pagebreak
\subsubsection{Soluzioni di un'equazione differenziale}

Risolvere un'equazione differenziale vuol dire trovare tutte le sue soluzioni, o perlomeno studiarne il suo comportamento.

Una soluzione è quindi una funzione \(\varphi=\varphi(t)\) definita su un intervallo \(I \subseteq \R \) e differenziabile \(n\) volte su \(I\) t.c.\  \(\forall x \in I\) è soddisfatta la relazione dell'equazione differenziale.

\defn{Soluzione integrale (curva)}{
    La soluzione di una EDO di ordine \(n\) sull'intervallo \(I\)
    \begin{equation}\label{eq:soluzione}
        F(x,y(x),y'(x),\ldots,y^{(n)}(x)) = 0
    \end{equation}
    \[
        x \in I \subseteq \R
    \]

    è la funzione \(\varphi{}\) definita almeno in \(I\) e derivabile fino all'ordine \(n\) per cui valga (\ref{eq:soluzione}), ovvero:
    \[
        F(x,\varphi(x),\varphi ' (x), \ldots, \varphi^{(n)}(x) ) = 0\ \ \ \forall x \in I
    \]
}

\defn{Integrale Generale}{
L'insieme di tutte le soluzioni di (\ref{eq:soluzione}) in \(I\) si chiama integrale \textbf{generale} di (\ref{eq:soluzione}) in \(I\).

Quello che otteniamo è una formula di 1+ parametri che ci permette di identificare tutte le soluzioni. E.g.:
\[
    y'=2x-1 \quad\text{ha la soluzione generale}\quad y=x^{2}+c
\]
}

\defn{Soluzione particolare}{
È una soluzione unica presa dalla famiglia di soluzione della EDO (\ref{eq:soluzione}), in cui il parametro \(c\) assume un valore costante specifico. E.g.:

\[
    y'=2x-1 \quad\text{ha soluzione particolare}\quad y=x^{2}+1
\]

Il grafico di ogni soluzione è detto \textbf{curva integrale}.
}
